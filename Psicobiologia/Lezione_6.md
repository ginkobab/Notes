**Mancanza di propriocezione 2**
Paziente raro, è difficile parlare e masticare, può nutrirsi solo di cibo frullato. Ha iniziato a reimparare a mangiare, spingendo il cibo con le mani da un lato della bocca all'altro (dall'esterno).  
Impossibilità di comunicare le espressioni facciali, si rifiuta a guardarsi allo specchio per 2 anni, non riconoscendo le espressioni come proprie. Doveva concentrarsi per tenere la bocca chiusa.   
Non c'è alcun feedback.
Le espressioni erano conservate per quanto riguarda gli occhi.  

**Gli arti fantasma**  

Riguarda la rimozione di una parte del corpo seguita dall'impressione della persona che la parte sia ancora lì. 
È possibile sperimentarlo parzialmente nella rimozione dei denti.  

- è generalmente transitorio
- presenta una fenomenologia particolare, ovvero la presenza di sensazioni riportate in distretti corporei non connessi con l'amputazione.  

Si è iniziato ad indagare quando un paziente che si radeva riporta sensazioni di essere toccato nell'arto amputato.  
Si scopre quindi che pazienti con il braccio amputato hanno sensazioni vivide sulle dita della mano quando viene toccata la spalla e della faccia. La sensazione sulla parte veramente toccata rimane, quindi sentono una stimolazione doppia.  

Le percezioni sono dovute all'attivazione delle aree somatosensoriali dell'arto amputato in s1, che vengono attivate per 'induzione' dalle aree vicine

L'arto viene percepito più piccolo rispetto a com'era precedentemente, ma non si può comparare alla percezione precedente, ma lo si può fare con l'arto rimanente, e questo conferma l'ipotesi di *restringimento* della rappresentazione, probabilmente dovuto alla mancanza di propriocezione effettiva.

**Concetto di vicinanza delle aree somatosensoriali**:  

Le percezioni dei pazienti amputati sono stabili, e sono sempre derivanti da stimolazioni spalla, faccia e attivano sempre la mano.  
Questo è perché l'area della percezione della mano confina con il braccio e la faccia nell'homunculus somatosensoriale.  
Dopo l'amputazione le aree confinanti si riorganizzano, **non estendendosi all'area della mano**:  

> anche prima dell'amputazione, alcune proiezioni sensoriali della mano vanno alle aree vicine (braccio e faccia), anche se la maggioranza vanno nell'area della mano.  
Viceversa l'area della mano riceve anche dalla faccia e dal braccio.  
Ciò che accade è che quando vengono a mancare le proiezioni dirette della mano, l'area in S1 non ha più input dalla mano, ma ne ha alcune dalla faccia, che però veniva precedentemente inibita, perché le percezioni della mano erano più forti.   
Quindi non è avvenuta alcuna estensione, sono le afferenze preesistenti che attivano la zona della mano.  

Alcuni pazienti sentono dolore e hanno la percezione di poter muovere l'arto fantasma.  
Altri pazienti non possono muoverlo, e sentono un dolore provocato dal non poterlo muovere dalla posizione dolorosa, a volte anatomicamente impossibile.  
Ha senso perché non abbiamo feedback di nessun tipo dal movimento, infatti anche chi lo può muovere all'inizio spesso pian piano perde questa capacità.  

Un altro aspetto importante è la frequenza di correlazione tra gli anni del soggetto all'amputazione e la presenza di fenomeni di arto fantasma, che è positiva: più anni di abitudine all'arto, rappresentazione del corpo più strutturata.  

La sensazione dell'arto fantasma però non può avere a che fare solo con la 'memoria' dell'arto: si trova anche in persone con assenza congenita degli arti.  
Generalmente quando si chiede a una persona neurologicamente normale con tutti gli arti di eseguire alcuni compiti che indagano la rappresentazione dei distretti corporei, compiti di riconoscimento o di lateralità di determinate parti del corpo, si osserva che il paziente accede al sistema di rappresentazione mentale della mano, quindi tanto più la mano viene ruotata, tanto più lento il soggetto è lento ad effettuare la rotazione della rappresentazione e ad eseguire il compito.  
In una paziente con assenza congenita degli arti succede la stessa identica cosa, con tempi di risposta analoghi, nonostante lei non abbia mai avuto mani o piedi.  

Pur essendo assenti a livello congenito delle strutture fisiche del corpo, pare che invece gli elementi di rappresentazione non siano alterati, e le attivazioni cerebrali sono le stesse di un soggetto con tutti gli arti.  
Mentre a volte le rappresentazioni possono essere assenti quando il corpo è presente, il che sfocia quasi sempre in patologia.  

**Il tipico trattamento** è l'immaginazione del movimento. Generalmente ciò tende a produrre un miglioramento, che non è chiaro se sia derivato dalla riattivazione di mappe e rappresentazioni corporee, o se sono esercizi che distolgono l'attenzione dal dolore.  

Infatti vedremo che l'attività cognitiva e il dolore sono in relazione.  

Altri giovamenti si ottengono con protesi dinamiche, che permettono il movimento. Questo permette di riattivare le rappresentazioni corporee attraverso feedback se non propriocettivo almeno visivo

Il problema della cura attraverso VR è il controllo: nel caso di protesi robotiche utilizziamo la muscolatura della spalla per controllare la protesi.  Nel caso della VR non ho un sistema che mi permetta di prendere il movimento e ridefinirlo nell'arto virtuale.  
Mettere un sistema di tracciamento sulla spalla non funziona, non ha il livello di precisione di un elettrodo.  

Le **neuroprotesi** sono le più avanzate, il loro inizio è nel campo dell'udito.  
Le protesi biomeccaniche si interfacciano con le aree motorie primarie, il problema è che sono unidirezionali, come se fossi deafferentato per le fibre propriocettive.  

Questa difficoltà è riportata anche da chi lavora sulle protesi oculari, che dovrebbero stimolare v1.  

Una strategia seguita molto spesso per il dolore dall'arto fantasma è la mirror box: le persone mettono l'arto sano davanti allo specchio e guardandone la superficie vedono che dall'altra parte vedono l'arto non più amputato.  

**Il telescoping**  
Spesso i pazienti con arto fantasma lo percepiscono come più piccolo. Percepiscono che il braccio è più corto, più vicino alla spalla. È possibile che in alcuni casi si percepisca un'estensione. Si hanno queste sensazioni anche in soggetti normali, riproducibili attraverso l'illusione di pinocchio, facendo vibrare sia bicipite che tricipite per esempio, quindi la percezione è che l'arto si estenda e contragga contemporaneamente.  
Se chiedo ai pazienti normali di indicare la posizione dell'arto questi sbagliano in difetto.  

Quindi, o la mancanza, o l'anomalia di un'afferenza da parte delle informazioni propriocettive, produce una distorsione della rappresentazione del corpo per la struttura.  


**La perdita dell'illusione**  
Come mai attraverso i feedback l'arto fantasma tende a scomparire?  Proprio perché fa sparire il dolore.  

Quando si coinvolgono dei miglioramenti a livello dell'arto fantasma, i miglioramenti avvengono nel solco intraparietale, ovvero il sistema di integrazione.  
Sono queste le aree coinvolte durante le illusioni come la mirror box.  

### La presenza di arti soprannumerari  

Nel caso degli animali è evidente la possibilità di avere arti soprannumerari, a causa di problemi genetici. Anche negli umani accade, ma nella maggior parte dei casi sono o non funzionali o minima e non controllata.  

Ci sono anche alterazioni neurali che possono dare origine alla percezione di avere arti soprannumerari.  
Una paziente con ablazione del corpo calloso ha questo tipo di illusione, con un arto fantasma superiore sinistro, che segue gli schemi motori dell'arto reale (come un arto fantasma dovuto a amputazione).  Un aspetto importante della paziente è che la presenza dell'arto non è costante, a volte c'è  a volte no.  
Questo ci permette di osservare le differenze e analizzare i potenziali eventi correlati con la percezione dell'arto.  

Si è osservato che in particolare quando l'arto è presente c'è una riduzione di attivazione dell'area S2 BA3. Quindi quando attivo presentando uno stimolo sull'arto reale, questo stimolo è percepito più debole quando c'è l'arto fantasma.  

Abbiamo parlato brevemente di S2, accennando al fatto che in S2, il corpo non è rappresentato con l'Homunculus, ed è un'area di integrazione bilaterale, e la rappresentazione è più complessa.  

I pazienti sono in grado di rappresentare l'arto e lo fanno se gli si chiede di disegnare il proprio corpo, e lo percepiscono anche visivamente, a volte leggermente diverse dal resto degli arti.  



