# L'alleanza

Il concetto di alleanza è fondamentale nel contesto clinico, diagnostico e terapeutico, ed è ritenuto centraler perché il processo vada a buon fine, tanto che sono stati costruiti test per valutare la qualità dell'alleanza tra operatore e paziente/cliente.

Nel contesto clinico, l'alleanza è fortemente influenzata dalla modalità di invio, e bisognerà prestare attenzione nel caso il paziente sia stato costretto dall'esterno, o abbia accettato passivamente direttive di terzi.
Nel caso dell'auto-invio bisognerà accertarsi che i dubbi e le emozioni del paziente vengano esplicitati, in modo da sfruttarle per creare un legame. 
È anche fondamentale il primo incontro, dove il clinico dovrà presentarsi adeguatamente, e il setting, che dev'essere coerente con gli obiettivi, e nel caso sia necessario cambiarlo, per esempio per la somministrazione di test o la raccolta di dati bio-psico-sociali, bisognerà valutare se sia meglio affidare quella parte del lavoro ad un altro professionista oppure no.

La costituzione dell'alleanza può avvenire solo se il paziente è in primo luogo disposto a fidarsi di un'altra persona, e questa è infatti la prima cosa da sondare. In caso ci siano dei dubbi su ciò, bisogna lavorare in questa direzione immediatamente.

Inevitabilmente ci saranno poi degli ostacoli, che sono la risorsa fondamentale da utilizzare per creare un legame e una prima forma di compliance, ovvero la disponibilità del paziente a collaborare per ottenere obiettivi comuni.

Anche le tecniche della domanda utilizzate contribuiscono alla creazione/distruzione di un'alleanza: definire un setting incongruo con il tipo di domanda può essere deleterio, per esempio utilizzare tante domande chiuse mentre il paziente si aspetta di raccontare liberamente la sua infanza può farlo sentire incalzato.
Inoltre utilizzare una metodologia di colloquio strutturata è spesso poco indicato, per non far sentire al paziente che le stesse domande sono rivolte a tutti.

Le risposte riflesso sono particolarmente efficaci, soprattutto se il paziente si trova in difficoltà emotive o in ansia.

In fase terapeutica invece, è molto importante definire comunemente i metodi, gli obiettivi e gli strumenti che verranno utilizzati. Nel caso il paziente sia stato mandato da un'azienda esterna, per esempio nel caso di persone costrette alla terapia da un tribunale, bisognerà ridefinire la diagnosi precedente per evitare che il paziente resista ad essa e si ponga in un atteggiamento passivo.

I rischi maggiori dell'alleanza sono la costituzione di una falsa alleanza e la distruzione dell'alleanza, e altri ostacoli alla sua costituzione sono le caratteristiche personali del paziente, il rapporto del clinico con la psicopatologia trattata, le capacità e la formazione del clinico. In alcuni casi, soprattutto in sede di colloqui legati all'assegnazione di figli in caso di divorzio, i clienti possono cercare di manipolare il terapeuta per portarlo dalla propria parte, e bisogna prestare molta attenzione in questi casi al modo in cui si reagisce a lusinghe o comportamenti seduttori.

# Variabili che possono incidere sulla modalità di conduzione del colloquio

Le variabili che incidono maggiormente sulle modalità del colloquio sono: la gravità della situazione, che è la prima cosa che va indagata per definire le tempistiche con le quali agire, le competenze del clinico/terapeuta e il rapporto del clinico con la psicopatologia. 
Inoltre è fondamentale definire se la situazione è acuta o cronica: nel primo caso sarà necessario ottenere più informazioni possibili nel minor tempo, cercando tuttavia di stabilire un'alleanza, ma prima ancora capire se il paziente sia effettivamente in grado di sostenere una terapia. Dopodiché va capito se il paziente è in uno stato emotivo/cognitivo che gli permetta di valutare oggettivamente la realtà, mentre in caso di malattia cronica bisognerà aspettarsi che il paziente abbia dei tratti di rassegnazione e sia tendenzialmente passivo.

# Il primo colloquio

Il primo colloquio è considerato fondamentale nella costruzione di un buon rapporto tra clinico/terapeuta e paziente, e bisogna considerare primariamente tre aspetti: come accogliere il paziente, come presentarsi e come organizzare la logistica dello studio.

Spesso è una buona idea andare incontro al paziente, prestando attenzione anche al suo modo di stare in attesa e di reagire alla chiamata. Questo può dare informazioni sul suo livello di ansia o di pregiudizio. Se il paziente è accompagnato è molto informativo osservare come si relaziona al genitore/compagno.

Nel presentarsi bisogna tenere conto di chi si ha davanti, probabilmente con un ragazzo/adolescente sarà meglio dire solo il nome, mentre con una persona rigida e ben vestita (che presumibilmente baderà di più all'apparenza professionale) potrebbe essere più adatto usare nome cognome e titolo, anche per confermare la distanza nella quale si trova confortevole, per non farlo sentire invaso.

La logistica dello studio è molto importante, stare con le spalle al muro o avere una via difficoltosa verso l'uscita favorisce l'ansia e l'effettivo pericolo in caso di pazienti particolarmente instabili, motivo per il quale è anche suggeribile non porre oggetti contundenti o utilizzabili come armi a portata di mano.

Un altro aspetto fondamentale è l'insonorizzazione dello studio, perché ili paziente senta che le informazioni che rivela sono protette.

È molto importante mantenere una sospensione del giudizio, tuttavia delineare in fretta il tipo di situazione che si ha davanti è necessario per sapere come rispondere al momento e come trattare il paziente, bisognerà quindi indagare le modalità di invio e la gravità della psicopatologia come prime cose, dopodiché i sintomi lamentati dal paziente.

# Come le modalità di invio influenza il colloquio clinico e il processo diagnostico

Le 
