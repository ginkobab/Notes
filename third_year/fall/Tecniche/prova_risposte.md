# 1 

Lo psicologo clinico si occupa di colloqui di aiuto, finalizzati a risolvere problemi non patologici.  
Lo psicodiagnosta si occupa di colloqui diagnostici, ovvero di somministrare test e raccogliere dati bio psico sociali e valutarli.  
Lo psicoterapeuta si occupa di colloqui specializzati, finalizzati a modificare un aspetto del paziente.

# 2

Sono possibili diversi tipi di colloquio: terapeutici, giuridici, con minori, ma si organizzano tutti in 3 macrocategorie: di aiuto, diagnostici e specializzati.

# 3

Il colloquio di aiuto è tra un clinico e un paziente non patologico. È finalizzato ad aumentare il benessere personale, ha obiettivi definiti esplicitamente. Avviene in 5 fasi:

- Riconoscimento del problema
- Esplicitazione dell'obiettivo
- Accordo sulle modalità
- Riconoscimento difficoltà e risorse
- Messa in pratica

# 4 

Il colloquio specializzato è tra un terapeuta e un paziente. Il suo obiettivo è la modifica di alcuni aspetti del paziente, e avviene necessariamente facendo ricorso a una o più teorie del funzionamento della mente

# 5

Il colloquio diagnostico è utile per preparare la scelta di una terapia, si compone dell'utilizzo di tecniche trasversali come test psicologici e longitudinali come la raccolta di dati bio-psico-sociali. Distingue tra sintomi e segni.

# 6

Professionalità, setting,  obiettivo, modi e strumenti variano in base alla gravità del caso, alle caratteristiche specifiche del paziente e del terapeuta.

# 7

Il dare fiducia è un'abilità che non si può dare per scontato che il paziente possieda, e consiste nel partecipare attivamente ad una relazione con il terapeuta lasciandosi guidare ma non trasportare, che appartiene più all'atto dell'affidarsi, dove non si utilizzano le risorse interne e si aspetta passivamente che l'operatore 'faccia qualcosa'

# 8

Ci sono diversi modelli di spiegazione ai quali ci si può affidare nell'approccio ad una patologia. Quello organogenetico riferisce come causa dei disturbi una disfunzione fisiologica, è un modello utilizzato in contesto psichiatrico, e il suo obiettivo è trovare il giusto farmaco per riportare alla situazione di partenza

# 9

Il modello sociogenetico è stato adottato dagli anti-psichiatri sull'onda del pensiero di Focault, sostiene che la malattia sia una risposta sana ad una società malata, rifiuta i modelli psichiatrici e con Laing propone una modalità di ricovero comunitaria e non forzata.

# 10

I modelli psicogenetici sono: psicoanalitico, comportamentista, cognitivo e sistemico

# 11

Il modello psicoanalitico sostiene che all'origine del disturbo ci sia un conflitto interno inconscio non risolto, e il suo obiettivo è di portarlo alla coscienza. Ci sono diverse modalità di conduzione e regole molto precise che definiscono il setting, diverse per le varie scuole.

# 12

Il modello comportamentista evita spiegazioni che comprendano il sistema cognitivo, cerca quindi di leggere ogni comportamento come un riflesso o una successione di riflessi. Si focalizza quindi sul presente anziché sul passato, e la sua cura è il condizionamento ad azioni più positive.

# 13

Secondo il modello cognitivo il disturbo proviene da una credenza disadattiva sul sé, sul mondo o sugli altri, e l'obiettivo è quello di modificare o sostituire l'idea. È particolarmente efficace nel trattamento delle fobie.

# 14

Il modello sistemico legge il disturbo come una risposta all'ambiente circostante, e quindi lavora frequentemente con terapie famigliari o di gruppo.

# 15

Il modello bio-psico-sociale è un modello multidimensionale della malattia, ovvero rietiene le dimensioni biologica, psicologica e sociale equalmente importanti nel definire la sanità di una persona.

# 16

???? La diagnosi medica consiste nel riconoscere una malattia che corrisponda ai sintomi e ai segni del paziente. La diagnosi psichiatrica cerca di catalogare il paziente all'interno del quadro sintomatologico di un disturbo.

# 17

Il sistema Noseologico-Descrittivo è ateoretico ed è basato solo sul principio di presenza/assenza, mentre il modello Interpretativo-Esplicativo lavora su un continuum tra salute e malattia dove tenta di inserire il paziente.

# 18

Il DSM è strutturato in maniera ND, ma dall'ultima versione c'è anche un po' di IE

# 19

L'obiettivo della diagnosi psicologica è quello di comprendere il disagio del paziente, circoscrivendolo e limitandolo a una determinata area, attribuendogli un significato e individuando delle modalità di terapia successive.  
Si compone di diverse fasi:

- L'invio
- I primi colloqui
- La raccolta dei dati
- La restituzione dei dati
- L'indicazione al trattamento

L'invio è una fase importante e da non sottovalutare, diverse modalità di invio sono soggette a diverse criticità, e nel caso specifico dei minorenni è necessario parlare con entrambi i genitori ed avere il loro consenso prima di iniziare i colloqui con il paziente.  
I primi colloqui conoscitivi sono fondamentali nella costruzione di un'alleanza terapeutica, necessaria al fine diagnostico (e lo sarà anche per quello terapeutico) 
La raccolta dei dati avviene attraverso metodi trasversali, come la somministrazione di test, e longitudinali, attraverso i racconti del paziente, ed eventualmente di parenti, su di sé e sulla propria vita. I dati sono raccolti in diverse aree che sono riducibili a:

- Informazioni sul sé del paziente
- Informazioni sul mondo passato e presente del paziente
- Informazioni sulle capacità relazionali del paziente

La restituizione dei dati è un processo attivo al quale partecipano attivamente sia il clinico che il paziente, e non ha come fine quello di modificare il paziente ma solo di renderlo consapevole.  
Infine la fase dell'indicazione al trattamento consiste nell'individuazione della terapia più adeguata, se necessaria, per il paziente.

La caratteristiche della diagnosi psicologica sono:

- La processualità, che per il clinico è un processo cognitivo-emotivo che consiste nella progressiva definizione delle informazioni più importanti per la comprensione del paziente e del suo disturbo, mentre per il paziente consiste nell'abbandono della visione 'magica' della terapia verso una partecipazione più attiva

- La sospensione del giudizio, importante da entrambe le parti, per il clinico perché non categorizzi troppo velocemente tralasciando aspetti importanti della personalità del paziente, e per quest'ultimo perché si lasci spazio per fidarsi della terapia.

- La collaborazione è fondamentale, attraverso la costruzione di un'alleanza definita grazie ad obiettivi comuni, metodi condivisi e strumenti accettati da entrambi il processo diagnostico può compiersi senza intralci

Spesso il processo diagnostico viene effettuato in un'ottica di equipe, per permettere al paziente di cambiare setting con persone diverse anziché con la stessa, che può risultare faticoso. 

È pericoloso che il clinico (particolarmente se psichiatra) in questa fase si concentri troppo su modelli Noseologico-Descrittivi, perché potrebbe concentrarsi su una classificazione e perdere il contatto con la personalità effettiva del paziente, tuttavia anche un'eccessivo sbilanciamento verso modelli Interpretativo-Esplicativi rischia di fare concentrare troppo il clinico sugli aspetti dinamici perdendo tutti gli appigli teorici e rendendo la necessaria classificazione
finale lunga e complicata.

Inoltre bisogna prestare attenzione all'effetto della psicopatologia del paziente sul clinico, che potrebbe "contagiarlo" con stati d'animo non produttivi dal punto di vista diagnostico. In questi casi è particolarmente utile un confronto tra professionisti.

Gli aspetti del paziente che rischiano di ostacolare il processo sono la fretta e l'impazienza che possono trasmettere al clinico e il 'sembrare sano', nascondendo i sintomi e portando ad un effetto di minimizzazione nel clinico.

# 23

L'alleanza tra clinico o paziente ha diversi significati: nel contesto terapeutico è definita come una corrispondenza e coincidenza di intenzioni sui modi, gli obiettivi e gli strumenti da applicare nel processo terapeutico, mentre nel contesto diagnostico, dove l'obiettivo è quello di comprendere il disagio del paziente, l'allenza dal punto di vista del clinico è quello di mantenere un approccio cognitivo/emotivo aperto, basato sulla processualità e sulla sospensione
del giudizio, mentre da quello del paziente è la disponibilità ad instaurare un rapporto di fiducia con il clinico.

Gli ostacoli che si incontrano nella costruzione di un'alleanza sono in realtà risorse se usate nella maniera corretta, ovvero esplicitandole e parlandone.

I possibili ostacoli riguardo alla formazione dell'alleanza da parte del clinico sono:

- Caratteristiche di personalità del clinico
- Difetti nella formazione professionale
- Adesione rigida ad un modello e qualunque altra forma mentis che non permetta di osservare liberamente il paziente 

Mentre i facilitatori per il clinico risiedono nel suo assetto emotivo/cognitivo e nel suo intervento, oltre che la disposizione ad operare sulla specifica patologia.

Gli ostacoli per il paziente sono una disposizione all'evitamento e modelli di attaccamento passati negativi, in generale poche capacità relazionali, un vissuto oggettuale negativo e scarse capacità interpersonalil.

I facilitatori per il paziente sono la capacità di mentalizzazione, ovvero la capacità di immedesimarsi negli stati psicologici ed emotivi altrui, e la qualità delle relazioni oggettuali

Gli step per la creazione dell'alleanza sono: prima di tutto comprendere se il paziente sia disponibile per la creazione di un legame di fiducia, poi discutere le criticità, valutare la relazione anche confrontandola con quella che il paziente ha con terzi, e una volta che è consolidata, monitorarla per evitare il rischio di rottura.

L'altro rischio da evitare è quello della formazione di una falsa allenza.

# 24

Ci sono 4 maggiori casi per i quali i pazienti possono arrivare al primo colloquio: possono aver effettuato un ragionamento diagnostico su loro stessi che li ha portati a decidere di andare da uno specialista, possono aver accettato l'idea dopo che delle pressioni ambientali li hanno spinti, o possono aver accettato passivamente le indicazioni di qualcun'altro. Quest'ultimo caso è particolarmente rischioso, perché il paziente potrebbe essere passivo anche nel corso della diagnosi/terapia rendendo difficoltoso il processo di creazione dell'alleanza e impedendo processualità. Inoltre un paziente potrebbe essere alla ricerca di ulteriori elementi diagnostici, mentre è già in cura da un altro specialista.  
Nel caso dell'auto-invio, generalmente il paziente potrebbe essere alla sua prima esperienza con un clinico, ed in tal caso avrà probabilmente molti dubbi di natura cognitiva ed emotiva, e potrebbe sentirsi avvilito, spaventato o imbarazzato all'idea di fare dei colloqui psicologici. Ma potrebbe anche darsi che il paziente abbia già avuto esperienze con altri clinici e non fosse soddisfatto della diagnosi, nel senso che l'auto-diagnosi non combacia con la diagnosi esterna (probabilmente si sarebbe dovuto lavorare sulla fase della restituzione). Oppure poteva essere già in cura da un terapeuta e non essere in accordo con i metodi, gli strumenti e gli obiettivi della terapia, spesso anche la durata è un elemento di dubbio per i pazienti. In questi casi va fatto un forte lavoro per la costruzione di un'alleanza, quindi parlare di queste problematiche potrebbe essere molto utile.

Nel caso siano stati i famigliari ad inviare il paziente, come di norma avviene in età evolutiva e soprattutto in adolescenza, questi potrebbe essere irritato o addirittura arrabbiato, e va quindi prestata particolare attenzione, cercando nei primi colloqui di capire come il paziente si senta riguardo alla questione. Inoltre in questo caso di invio bisogna cercare di capire che tipo di ragionamento diagnostico abbia fatto la famiglia, indagano in che modo la psicopatologia (se presente) intacchi le relazioni, e se i famigliari mostrino allarme eccessivo o negazione nei confronti della patologia.

Nella maggior parte dei casi l'invio è stato effettuato da un collega, che può essere un medico dal quale il paziente è andato non sapendosi diagnosticare un disturbo psicologico, e passando per un lungo iter di esami biologici è arrivato a comprendere che la causa del malessere è psicologica. Il problema in questo caso potrebbe essere che il paziente si porti dietro una serie di stereotipi negativi riguardo allo psicologo (e al paziente, potrebbe infatti vergognarsi o sentirsi
in colpa) e potrebbe cercare di ottenere una diagnosi frettolosa e basata su problemi fisiologici, e opporre resistenza ad un processo diagnostico nel quale dovrebbe giocare una parte attiva, rendendo molto complicata la creazione di un'alleanza. In altri casi il paziente può essere inviato da uno psichiatra, che ritiene che la patologia del paziente vada curata in non con i farmaci ma con una terapia psicologica e vuole una diagnosi da uno psicologo, o da un altro terapista che voglia avere
una diagnosi prima di prendere iniziare il processo terapeutico con il paziente.

Nel caso di invio da un'agenzia esterna, è da valutare primariamente se sia corretto il fatto che il paziente sia stato mandato da in cura, e valutare possibili alternative. Spesso a mandare da uno psicologo sono scuole (per disturbo dsa, iperattività, comportamentali) che contattano i genitori spingendoli a chiedere un consulto, e tribunali, per valutazioni del funzionamento di personalità di persone sotto processo, ma anche per questioni riguardo all'affidamento, o anche per terapie
obbligatorie.

In generale, quando una persona viene obbligata ad andare da uno psicologo, la priorità assoluta è quella di creare uno spazio di discussione, perché il paziente potrebbe essere molto resistente ed essere quindi passivo impedendo la creazione di un'alleanza. La cosa importante in un caso del genere potrebbe essere quella di definire assieme al paziente un obiettivo, apparentemente indipendente da quello richiesto dall'istituzione inviante, ma che spinga verso
quella direzione. Infatti una diagnosi esterna imposta provoca molta resistenza, e lavorare direttamente in quella direzione potrebbe non essere efficiente.

# Aree da valutare nel colloquio clinico

È importante prima di tutto stabilire la gravità della situazione, che definirà le modalità con le quali impostare il colloquio, in particolare il setting e le tempistiche. Va valutato inoltre la frequenza, l'intensità, la durata e l'impatto nella vita quotidiana della psicopatologia.

Successivamente vanno distinti i sintomi in acuti e cronici, ed agire in base a ciò:

Nel caso di sintomatologia acuta, per esempio se un paziente ha tentato un suicidio, bisogna tenere conto del fatto che il paziente potrebbe essere molto poco stabile e forse anche incapace di sostenere una terapia, bisogna quindi cercare di ottenere più informazioni possibili velocemente ma rimane comunque molto importante formare una buona alleanza.
Un aspetto chiave da indagare è il funzionamento pre-morboso, infatti a parità di trauma diverse persone rispondono in modo diverso, e spesso la variabile che lo determina è la storia passata e le caratteristiche di personalità del paziente.
Altre domande da porsi sono: 

- Attendibilità
- Compliance
- Servono parenti?
- Servono altri specialisti?

Nel caso di sintomi cronici, come una depressione, bisogna considerare il fatto che il paziente è stato probabilmente in equilibrio precario fino alla comparsa dei sintomi, e forse è stato un evento specifico a farli scaturire. Va quindi effettuata un'anamnesi, ma nella diagnosi/terapia si riscontreranno probabilmente elementi di passività e anche rischio di 'contagio emotivo', qualora il paziente dovesse essere particolarmente affaticabile, rassegnato, frustrato o infantile.

# 25


# 26

È fondamentale che il primo colloquio predisponga il paziente al lavoro e permetta da subito al clinico di capire il più possibile. Vanno quindi curati gli aspetti di logistica, per esempio andare incontro al paziente e accompagnarlo dentro allo studio può far sentire le persone accolte e prese in considerazione positivamente, e permette inoltre al clinico di osservare eventuali anomalie motorie. Inoltre lo studio deve essere arredato in modo tale che sia il clinico che il paziente
abbiano comode vie di uscita, sia per questioni di sicurezza che di agio emotivo. Dev'essere inoltre insonorizzato, fondamentale per la sensazione di privacy del paziente, e non ci devono essere oggetti taglienti/contundenti a portata di mano, per evitare che in eventuali scatti d'ira o crisi di altro genere si rischi la vita.
È anche importante valutare se e come stringere la mano e dire il proprio titolo, se presentarsi con nome e cognome, in base alla situazione e al paziente varia.
Altri elementi sono la presenza di giochi infantili, spesso apprezzati dagli adulti ma non dagli adolescenti, vanno quindi esplicitati. Infine la registrazione può essere apprezzata da alcune persone (magari solo in alcune fasi del processo) ma non da altre.

Bisogna inoltre tenere conto del fatto che il paziente arrivi già colmo di aspettative e di stati mentali che si attiveranno indipendentemente da noi, dettati da ricordi di situazioni precedenti, pregiudizi e paure. Va quindi sospeso il giudizio per evitare di interpretare fallacemente dei segnali.

# 32

Le domande devono essere dirette ad uno scopo specifico, e rivolte al paziente solo quando questi sia predisposto a rispondere. Per esempio può essere utile iniziare il colloquio con una domanda dal quale il paziente possa partire per poi raccontare liberamente, oppure si possono utilizzate per modificare il corso del racconto, indirizzandolo verso temi più importanti, ma senza far sentire il paziente incalzato.

Le principali tipologie di domanda sono: facilitatorie, di richiesta e di modificazione, che possono essere aperte o chiuse.

Le domande aperte permettono al paziente di esprimersi, di sentirsi a proprio agio a raccontare di sé, ma non lasciano al clinico possibilità di restringere il focus della richiesta su uno specifico campo, rischiando che il paziente divaghi e che si perda tempo.
Invece le domande chiuse potrebbero far sentire il paziente incalzato, e, nonostante permettano al clinico di restringere il campo e ottenere le informazioni che cercano, queste potrebbero essere incomplete e decontestualizzate. Inoltre il paziente potrebbe sentirsi incalzato, come se fosse in un interrogatorio, e poco 'libero di dire la sua'.

Le domande di richiesta possono essere direttive:

- Di specificazione, quando si chiede al paziente di precisare una sua affermazione
- Di verifica dei sintomi, si elencano una serie di sintomi del quale il paziente conferma o nega la presenza
- Di indagine, per approfondire un certo nesso logico o una credenza, permette anche al clinico di spostare su diversi livelli il colloquio
- Il 'riportare a quanto stava dicendo' il paziente ci permette di verificare se il divagare del paziente sia frutto di ansia, di problemi cognitivi o di scarsa comprensione dell'argomento

Oppure possono essere non direttive:

- Generalizzazione, il clinico riporta il dato ad un contesto spazio temporale più preciso, ad esempio 'Mi sta dicendo che ogni notte lei fa fatica ad addormentarsi?'
- Mettere in relazione reciproca due affermazioni permette di verificare la coerenza interna del paziente, e ci dà informazioni su come il paziente costruisce nessi logici, quindi ci dà la possibilità di indagare eventuali disturbi del pensiero.
- Chiarificazione, si chiede al paziente se si ha capito bene un determinato concetto
- Parafrasi, si ripete al paziente con altre parole un concetto, può anche essere una tecnica di facilitazione a seconda dell'obiettivo 

Le tecniche di facilitazione direttive sono finalizzate a spostare il discorso in determinati ambiti, mentre quelle non direttive possono essere:

- Sintesi, ripetere con altre parole e sottolineando i nessi logici dei concetti che il paziente ha espresso, per permettergli di avere un quadro d'insieme ed una prospettiva più funzionale al problema
- Risposte riflesso, si utilizzano quando il paziente si mostra particolarmente titubante rispetto al proprio racconto, o ha l'impressione di non riuscire ad esprimersi, gli si cerca di far capire che si sta comprendendo, che lui sta venendo capito, rassicurandolo con tecniche di facilitazione emotiva, che sono: sostegno, rassicurazioni, verbalizzazione, riflesso e validazione dei sentimenti.
- Riformulazione, il clinico ripete le parole chiave in forma interrogativa

Le tecniche di modificazione vengono utilizzate primariamente in ambito terapeutico, e possono essere di:

- Ristrutturazione, il terapeuta riformula le affermazioni del paziente in modo da proporgli un punto di vista più funzionale

- Messa a confronto di diversi comportamenti, che possono essere verbali/non verbali/azioni in relazione ad altri comportamenti o situazioni, per evidenziare al paziente criticità e contraddizioni nel proprio pensiero e aprire uno spazio di riflessione nel quale lavorare assieme

- Interpretazione, metodo primariamente psicodinamico e che può suscitare sentimenti di irritazione nel paziente, non bisogna quindi utilizzarlo precocemente e comunque sempre con la debita attenzione

- Silenzio, uno dei metodi in cui il terapeuta utilizza meno controllo, estrememente specifica, dipende dalla capacità del paziente di autogestirsi.

# 34

L'anamnesi può essere non focalizzata, utilizzata primariamente da nel processo di terapia da terapeuti che non confidano particolarmente nell'anamnesi e la utilizzano in itinere per approfondire determinati aspetti. Il rischio è di tralasciare importanti informazioni sul paziente e di portare avanti una terapia non adatta a lui.

Può essere focalizzata, come descritta negli anni '60 da Menninger, finalizzata a raccogliere più dati possibile, è molto lunga ma è molto utile a comprendere il paziente, uno possibile rischio è però quello di sovrastimare la completezza dell'anamnesi e ridurre ad essa la complessità della personalità del paziente.

Può essere selettivamente orientata verso il sintomo del paziente, indagando le aree coinvolte attraverso test e racconti in prima persona,

Può essere specifica di un'area, come possono essere i disturbi alimentari,

oppure può essere orientata alla ricerca, generalmente si utilizzano per questa test specifici.

L'anamnesi può essere condotta come un colloquio semi-strutturato, con una traccia da seguire ma non una scaletta precisa, che oltre a rischiare di essere poco adatta al paziente, potrebbe fargli sentire che le domande che gli vengono poste sono le stesse che fanno a tutti gli altri e quindi ostacolare la creazione di un'alleanza.

È utile raccogliere sia dati personali che famigliari, sia oggettivi che soggettivi
